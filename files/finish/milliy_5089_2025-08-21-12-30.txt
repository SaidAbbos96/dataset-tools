KIRISH Mamlakatimiz sayohatchilar uchun turistik shaharlari bilan dunyoga mashhurdir. Buyuk Ipakyo'lida joylashgan O'zbekistonning qulay jo'g'rofiy joylashuvi, respublikamizning turli davrva sivilizatsiyalarga xosbo'lgan yodgorliklarga ega ekanligi bilan izohlanadi.
Yurtimizda to'rt mingdan ortiq qadimiy me'morlik va san'at yodgorliklari mavjud bo'lib, ulardan 140 tasi YUNESKO tomonidan muhofazaga olingan tarixiy obyektlar ro'yxatiga kiritilgan. Buesa O'zbekistonda turizm sohasini ijtimoiy - iqtisodiy kompleksning muhim tarkibiy qismlardan biriga aylantirish uchun barcha
shart - sharoitlar mavjudligidan dalolat beradi. Birgina Samarqandda - Buyuk Amir Temur davlati poytaxtida bugungi kunda butun jahonga mashhur bo'lganko'pgina diqqatga sazovor joylar mavjud. Haqli ravishda O'rtaasr Sharq me'morchiligining
eng go'zal namunalarini o'zidajo qilgan Registon me'moriy ansambli, Ulug'bek rasadxonasi, Bibixonim masjidi, Amir Temur maqbarasi shaharning tashrif qog'oziga
aylanib ulgurgan. Tarixiy yodgorliklari va tabarruk qadamjolarining soni va ahamiyati jihatidan Buxoro ham Samarqanddan qolishmaydi.
Mahobatli minoralar, masjid va madrasalar, savdo gumbazlari va bozorlari, hovuzlari - yu maydonlari Buxoroning 2500 yillik tarixiga guvohdir. Bundan tashqari
Xiva, Shahrisabz, Termiz ham boyva ko'p asrlik tarixi hamda noyob me'moriy yodgorliklari bilan ajdodlarni hayratlantirgani kabi zamondoshlarimiz qalblarida hamfaxr tuyg'ularini uyg'otadi.
O'zbekiston sayohatchilikni rivojlantirish uchun katta imkoniyatlarga ega.
Samarqand, Buxoro, Shahrisabz, Qo'qonkabi tarixiy shaharlar butun dunyoga mashhur. Respublika huzurida to'rt mingdan ortiq me'moriy yodgorliklar mavjud.
Ularning ko'pchiligi YUNESKO muhofazasiga olingan.
Bundan tashqari O'zbekiston Respublikasining Birinchi Prezidenti I.A.Karimov ta'kidlaganidek: "Faqat mustaqillik sharoiti o'laroq, Imomal - Buxoriy,
Imomat - Termiziy, Bahouddin Naqshband, ota Ahmad Yassaviy, Muhammad al - Xorazmiy, Amir Temur, Mirzo Ulug'bek, Zahiriddin Muhammad Bobur, Boborahim
Mashrab, Bahouddin Marg'inoniy, Mahmud A'zam Kosoniy kabi ko'plab nafaqat bizning milliy madaniyatimiz, balki butun jahon sivilizatsiyasi xazinasiga salmoqli
hissa qo'shgan buyuk ajdodlarimizning nomlari va xayrli ishlari butun bo'y - basti
bilan namoyon bo'ldi". Sanalgan allomalarning ilmiy va madaniy merosi, Markaziy Osiyodan "Buyuk Ipakyo'li"ning o'tganligi, undagi qadimgi to'qnash kelgan madaniy boyliklar jahon sivilizatsiyasiga ulkan hissa qo'shmoqda.
Mazkur o'quvqo'llanmada talabalarni o'lkamiz tarixi va madaniyati, uning "Buyuk Ipakyo'li" sarhadlarida vujudga kelgan betakror milliy arxitektura va arxeologiya yodgorliklari bilan tanishtirishga hamda ajdodlarimiz tomonidan yaratilgan me'morchilik va shaharsozlik sohasidagi bunyodkorlik faoliyatiga bag'ishlangan.
Me'morchilik va arxeologik yodgorliklar tarixiy ketma - ketlikda mintaqalar bo'yicha bayon qilingan. Mazkur ishda eramizdan avvalgi IIasrda Markaziy Osiyoda
' Karimov I.A. Biz kelajagimizni o'z qo'limiz bilan quramiz. - T.: O'zbekiston, 1999. 197 - bet.
g
"Buyuk Ipakyo'li" ilkqadam tashlagan joydan boshlab karvon yo'llari bo'ylab "Sayohat qilish", o'tmishdan to hozirgi kungacha bo'lgan arxitektura va arxeologik
yodgorliklar bilan tanishish taklif qilinadi. Me'morchilik va arxeologik yodgorliklarni
bayon qilishda mintaqalarning geografik joylashuvi, xalqaro vaziyat, tarixiy hodisalar, madaniyatning boshqa sivilizatsiyalar bilan to"qnashuvidan kelib chiqqan
holda ularning o'ziga xosliklariga alohida e'tibor qaratiladi.
Shuningdek, O'zbekiston Respublikasidagi zamonaviy qurilishlar, milliy an'analarda sharq me'morchiligi va jahon hamjamiyati tomonidan tan olingan zamonaviy arxitektura namunalarining izchilligini saqlab qolgan muhandis - me'morlar va bezakchi musavvirlarning mahorati mavzusi ham yoritilgan. Unda
zamonaviy shahar va tumanlarni bezab turgan ma'muriy, madaniy va turar - joy binolari, ko'p sonli masjidlar, transport yo'llari, ko'priklar va bozorlar qayta
ta'mirlangan qadimgi va O'rta asrlar me'morchilik yodgorliklari bilan uyg'unlikda
birikib ketganligi bayon qilingan. Buesa mustaqil O'zbekistonning milliy manfaatlaridan kelib chiqib, xalqning an'analari, turmush tarzi vaurf - odatlari,
mavjud ulkan resurslar salohiyati asosida yanada rivojlanishidan dalolat beradi.
Shunday qilib, o'zbek xalqining qadimgi va hozirgi zamon madaniyati yonma - yonbo'lib, tarixiy - arxeologik va me'morchilik yodgorliklarida aks ettirilgan. Milliy
an'analarning o'ziga xosligi jahon insonparvarlik madaniyati va umuminsoniy qadriyatlari bilan uyg'unligi qayd etilgan. Ko'p millatli jamiyatimizning ushbu an'anasi avloddan avlodga takomillashib, jahon hamjamiyatini bizning madaniyatimiz va milliy meroslarimizga jalb etmoqda.
Ushbu o'quvqo'llanma mavzusi muallif tomonidan birinchi marta yoritilayotganligi sababli xatova kamchiliklardan xoliemas. O'quvqo'llanma bo'yicha bildiriladigan taklif va mulohazalarni Toshkent davlat iqtisodiyot universiteti Xalqaro turizm fakulteti Turizm va Servis kafedrasiga yetkazilsa, muallif
keyingi ishlarida e'tiborga oladilar.
